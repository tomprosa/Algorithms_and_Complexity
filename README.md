  

Όνομα: Αντώνιος
Επώνυμο: Τόμπρος
Α.Μ:15391
Εξάμηνο:11ο
Email: thl1515391@uoi.gr


Εργασία στο μάθημα Αλγόριθμοι και Πολυπλοκότητα









ΧΡΩΜΑΤΙΣΜΟΣ ΓΡΑΦΙΜΑΤΩΝ








ΠΕΡΙΕΧΟΜΕΝΑ

ΠΕΡΙΛΗΨΗ (ABSTRACT)
1. ΕΙΣΑΓΩΓΗ (ΠΡΟΒΛΗΜΑΤΑ NP-COMPLETE) 
2. ΠΕΡΙΓΡΑΦΗ ΤΟΥ ΠΡΟΒΛΗΜΑΤΟΣ ΧΡΩΜΑΤΙΣΜΟΥ ΓΡΑΦΗΜΑΤΩΝ
3. ΠΡΟΣΕΓΓΙΣΕΙΣ ΕΠΙΛΥΣΗΣ
3.1 ΔΕΔΟΜΕΝΑ ΠΡΟΒΛΗΜΑΤΟΣ (Toront datasets)
3.2 ΠΙΝΑΚΑΣ ΣΤΑΤΙΣΤΙΚΩΝ ΣΤΟΙΧΕΙΩΝ ΠΡΟΒΛΗΜΑΤΩΝ
4. ΕΠΙΛΥΣΗ ΠΡΟΒΛΗΜΑΤΟΣ
4.1 FIRST FIT
4.2 DSATUR
4.3 RLF
5. ΑΠΟΤΕΛΕΣΜΑΤΑ
6. ΣΥΜΠΕΡΑΣΜΑΤΑ
ΑΝΑΦΟΡΕΣ



















ΠΕΡΙΛΗΨΗ 
Το πρόβλημα του χρωματισμού γραφήματος είναι ένα NP‐hard πρόβλημα συνδυαστικής βελτιστοποίησης. Το πρόβλημα του χρωματισμού αναφέρεται στην ανάθεση ενός χρώματος σε κάθε κορυφή ενός γραφήματος έτσι ώστε γειτονικές κορυφές να χρωματίζονται με διαφορετικό χρώμα , ενώ παράλληλα χρησιμοποιείται ο ελάχιστος αριθμός διαφορετικών χρωμάτων. Στην παρούσα εργασία ζητείται η υλοποίηση τεσσάρων αλγορίθμων χρωματισμού γραφημάτων και η εφαρμογή τους σε γνωστά προβλήματα από τη βιβλιογραφία.
                            
                         











ABSTRACT
The graph coloring problem is an NP ‐ hard combination optimization problem. It refers to assigning a color to each vertex of a graph so the neighbor vertices are colored with a different color , while the minimum number of different colors is used. In the present work, we asked the implementation of four graph coloring algorithms and their application to known problems from the literature.


















                              



1.	ΕΙΣΑΓΩΓΗ (ΠΡΟΒΛΗΜΑΤΑ NP-COMPLETE)

Η ταξινόμηση προβλημάτων σε κλάσεις πολυπλοκότητας ανάλογα με την φαινομενική δυσκολία τους αποτελεί βασικό στόχο της θεωρίας της πολυπλοκότητας. Η ταξινόμηση προβλημάτων σε κλάσεις και η σχέση μεταξύ των διαφορετικών κλάσεων πολυπλοκότητας αποτελούν ενδιαφέρων. Συγκεκριμένα οι σχέσεις μεταξύ κλάσεων φανερώνουν ακόμα πιο βαθιές σχέσεις ανάμεσα σε διαφορετικά μέσα υπολογισμού και παράλληλα προσφέρουν ένα μέτρο δυσκολίας που ανήκουν σε αυτές τις κλάσεις. Δύο ίσως από τις γνωστότερες κλάσεις είναι η κλάση αιτιοκρατικού πολυωνυμικού χρόνου P(Polynomial) και η μη αιτιοκρατικού πολυωνυμικού χρόνου NP (Non-deterministic Polynomial).  
Ένα από τα σημαντικότερα άλυτα προβλήματα στην Επιστήμη των Υπολογιστών και των Μαθηματικών είναι αν ισχύει P ̸= N P. Η θεωρία N P-πληρότητας (NP-Complete), και γενικότερα η θεωρία ύπαρξης χαρακτηριστικών προβλημάτων για αρκετές κλάσεις πολυπλοκότητας είναι μια από τις μεγαλύτερες προσπάθειες που έχουν πραγματοποιηθεί για την επίλυση του προβλήματος. Έτσι για μια κλάση πολυπλοκότητας Χ θα λέμε ότι ένα πρόβλημα είναι Χ-πλήρες όταν η πολυπλοκότητα τους ορίζει και την θέση της Χ στην ιεραρχία των κλάσεων πολυπλοκότητας.






ΚΛΑΣΗ P
Η κλάση P περιλαμβάνει προβλήματα που έχουν δυνατότητα να λυθούν σε πολυωνυμικό χρόνο. Ουσιαστικά η αποδοτικότητα έχει συνδεθεί με την κλάση P και αυτό επειδή έχει παρατηρηθεί πως ένας πολυωνυμικός αλγόριθμος για κάποιο πρόβλημα, βασίζεται σε μια βαθύτερη ιδιότητα του προβλήματος, που δίνει δυνατότητα γρήγορης επίλυσης αποφεύγοντας την λύση εξαντλητικής αναζήτησης. 
ΚΛΑΣΗ NP
Όλα τα προβλήματα για τα οποία υπάρχει πολυωνυμικός ανταιτιοκρατικός αλγόριθμος αντιστοιχούν στην NP κλάση πολυπλοκότητας. Συγκεκριμένα αναφέρουμε πως ένα πρόβλημα P ανήκει στην κλάση NP εάν έχει την ιδιότητα της πολυωνυμικής επαληθευσιμότητας.
Η κλάση P περιέχει όλα τα προβλήματα που λύνονται αποδοτικά, ενώ η κλάση N P περιέχει όλα τα προβλήματα των οποίων η λύση μπορεί να επαληθευτεί αποδοτικά. 
ΚΛΑΣΗ NPC
Η κλάση NPC(NP-Complete) είναι υποσύνολο της κλάσης NP. Αυτή η κλάση περιέχει όλα τα NP πλήρη προβλήματα τα οποία αποτελούν και τα πιο δύσκολα της NP κλάσης. Ένα πρόβλημα Π θα είναι NP-πλήρες εάν αποδείξουμε ότι ανήκει στην κλάση NP.[1]


2. ΠΕΡΙΓΡΑΦΗ ΤΟΥ ΠΡΟΒΛΗΜΑΤΟΣ ΧΡΩΜΑΤΙΣΜΟΥ ΓΡΑΦΗΜΑΤΩΝ
Ο χρωματισμός γραφημάτων στην θεωρία γραφημάτων είναι μία εκχώρηση ετικετών "χρωμάτων” σε στοιχεία ενός γραφήματος που περιλαμβάνουν κάποιους περιορισμούς. Στην πιο απλή του μορφή, είναι μια διαδικασία χρωματισμού κορυφών ενός γραφήματος ώστε δύο γειτονικές κορυφές να μην έχουν το ίδιο χρώμα. Αυτή η διαδικασία ονομάζεται χρωματισμός κορυφών. [2]

3. ΠΡΟΣΕΓΓΙΣΕΙΣ ΕΠΙΛΥΣΗΣ

3.1 ΔΕΔΟΜΕΝΑ ΠΡΟΒΛΗΜΑΤΟΣ (Toronto datasets)
Το πρόβλημα χρονοπρογραμματισμού εξετάσεων είναι ένα πρόβλημα το οποίο αφορά την εγγραφή των φοιτητών σε εξετάσεις μαθημάτων. Για κάθε εξέταση δημιουργείτε μια λίστα φοιτητών. Οι φοιτητές μπορούν να έχουν κάνει εγγραφή σε μία ή και περισσότερες εξετάσεις μαθημάτων. Πρέπει οι εξετάσεις να τοποθετηθούν ώστε να μην υπάρχουν συγκρούσεις, δηλαδή οι φοιτητές να μην συμμετέχουν σε περισσότερε από μια εξετάσεις την ίδια περίοδο.
Τα δεδομένα προβλήματος του χρονοπρογραμματισμού εξετάσεων που θα χρησιμοποιήσουμε είναι του Toronto. Τα δεδομένα αυτά περιέχουν 13 προβλήματα και πληροφορίες (πίνακας 1). Τα αρχεία δεδομένων (.stu) έχουν μία γραμμή για κάθε σπουδαστή, όπου περιέχει τους αριθμούς χωρισμένους με κενά των μαθημάτων όπου έχουν εγγραφεί. Κάθε γραμμή λοιπόν αντιστοιχεί σε έναν σπουδαστή. Για παράδειγμα το αρχείο car‐f‐92.stu  έχει 18419 σειρές δεδομένων που κάθε σειρά αποτελεί έναν φοιτητή και ξεκινάει όπως παρακάτω :

0170		(Ο φοιτητής 1 έχει εγγραφεί στο μάθημα 0170)
0156		(Ο φοιτητής 2 έχει εγγραφεί στο μάθημα 0156)
0281 		(Ο φοιτητής 3 έχει εγγραφεί στο μάθημα 0281)
0006 		(Ο φοιτητής 4 έχει εγγραφεί στο μάθημα 0006)
0154 0156	(Ο φοιτητής 5 έχει εγγραφεί στα μαθήματα 0154 0156)

Πίνακας 1: Δεδομένα Προβλήματος
  Πρόβλημα	Αρχείo Δεδομένων	  Εξετάσεις	    Φοιτητές	  Εγγραφές
car‐f‐92	car‐f‐92.stu	543	18419	55522
car‐s‐91	car‐s‐91.stu	682	16925	56877
ear‐f‐83	ear‐f‐83.stu	190	1125	8109
hec‐s‐92	hec‐s‐92.stu	81	2823	10632
kfu‐s‐93	kfu‐s‐93.stu	461	5349	25113
lse‐f‐91	lse‐f‐91.stu	381	2726	10918
pur‐s‐93	pur‐s‐93.stu	2419	30029	120681
rye‐s‐93	rye‐s‐93.stu	486	11483	45051
sta‐f‐83	sta‐f‐83.stu	139	611	5751
tre‐s‐92	tre‐s‐92.stu	261	4360	14901
uta‐s‐92	uta‐s‐92.stu	622	21266	58979
ute‐s‐92	ute‐s‐92.stu	184	2749	11793
yor‐f‐83	yor‐f‐83.stu	181	941	6034

Θεωρώντας κάθε εξέταση ως κόμβο ενός γραφήματος και κάθε ακμή ανάμεσα σε δύο κόμβους να υποδηλώνει την ύπαρξη κοινών φοιτητών ανάμεσα στις δύο εξετάσεις που βρίσκονται στα άκρα της ακμής, το πρόβλημα μπορεί να θεωρηθεί ως πρόβλημα χρωματισμού γραφήματος όπου κάθε χρώμα είναι και μια περίοδος εξέτασης.






3.2 ΠΙΝΑΚΑΣ ΣΤΑΤΙΣΤΙΚΩΝ ΣΤΟΙΧΕΙΩΝ ΠΡΟΒΛΗΜΑΤΩΝ
Θα εμφανίζονται τα ακόλουθα στατιστικά στοιχεία για καθένα από τα 13 προβλήματα του Toronto dataset: 
1. Αριθμός κορυφών. 
2. Πυκνότητα. Για τον υπολογισμό της πυκνότητας θα πρέπει να κατασκευαστεί ο πίνακας συγκρούσεων. Ο πίνακας συγκρούσεων είναι ένας δισδιάστατος πίνακας c στον οποίο κάθε στοιχείο cij = 1 αν η εξέταση i βρίσκεται σε σύγκρουση με την εξέταση j ενώ ισχύει ότι cij = 0 σε άλλη περίπτωση. Η πυκνότητα συγκρούσεων υπολογίζεται διαιρώντας τον αριθμό των στοιχείων του πίνακα συγκρούσεων που έχουν την τιμή 1 με το συνολικό πλήθος των στοιχείων του πίνακα. 
3. Για τους βαθμούς (degrees) των κορυφών η ελάχιστη τιμή (min), η διάμεσος τιμή (median), η μέγιστη τιμή (max), η μέση τιμή (mean) καθώς και ο συντελεστής διακύμανσης (CV=Coefficient of Variation) που ορίζεται ως η τυπική απόκλιση προς τη μέση τιμή.


4. ΕΠΙΛΥΣΗ ΠΡΟΒΛΗΜΑΤΟΣ
4.1 FIRST FIT
Ο αλγόριθμος first-fit είναι ο πιο απλός και γρήγορος ευρετικός αλγόριθμος για τον χρωματισμό γραφημάτων. Στον first-fit προσπαθούμε να χρωματίσουμε οποιαδήποτε κορυφή με το πρώτο διαθέσιμο χρώμα ξεκινώντας από οποιαδήποτε αυθαίρετη κορυφή. Μεγάλο πλεονέκτημα του αλγορίθμου είναι η απλότητα αλλά και η ταχύτητα του, βέβαια μετά από συγκρίσεις με άλλους αλγορίθμους αποδείχτηκε ότι τα αποτελέσματα είναι κατώτερα σε σύγκριση με άλλους αλγόριθμους οι οποίοι βασίζονται στην ταξινόμηση βαθμού. Ο first-fi καταχωρεί τον λιγότερο θετικό ακέραιο ο οποίος δεν χρησιμοποιείτε από κάποια γειτονική κορυφή. Επίσης ο αριθμός των χρωμάτων που χρησιμοποιεί ο αλγόριθμος σε ένα γράφημα εξαρτάται από την σειρά των κορυφών και μπορεί να διαφοροποιείτε πολύ.	[3],[4]


4.2 DSATUR
Ο DSatur είναι ένας αλγόριθμος χρωματισμού γραφημάτων ο οποίος προτάθηκε το 1979 από τον Daniel Brelaz. Ο DSatur χρωματίζει τις κορυφές ενός γραφήματος την μία μετά την άλλη χρησιμοποιώντας ένα μη χρησιμοποιημένο χρώμα όταν χρειάζεται. Όταν μία νέα κορυφή χρωματιστεί, ο αλγόριθμος καθορίζει ποια από τις μη χρωματισμένες κορυφές έχει τον μεγαλύτερο αριθμό γειτονικών χρωματισμένων κορυφών και στην συνέχεια την χρωματίζει. Ο Brelaz ορίζει τον αριθμό αυτό ως τον βαθμό κορεσμού μίας δεδομένης κορυφής. Ο DSatur αποτελεί έναν ευρετικό αλγόριθμο χρωματισμού γραφημάτων.	[5]


4.3 RLF
Ο αλγόριθμος RLF(Recursive Largest First) προτάθηκε από τον F.Leighton το 1979. O αλγόριθμος δημιουργεί μία ακολουθία σταθερών συνόλων όπου το κάθε ένα αντιστοιχεί σε μία κατηγορία χρωμάτων. Έστω το C η επόμενη κλάση χρωμάτων που θα δημιουργηθεί, U το σύνολο των άχρωμων κορυφών και W ένα σύνολο (αρχικά άδειο) αποχρωματισμένων κορυφών με τουλάχιστον μια γειτονική στην C. Κάθε φορά που μια κορυφή του U επιλέγεται για να μετακινηθεί στο C, όλες οι γειτονικές κορυφές μετακινούνται από το U στο W.  Η πρώτη κορυφή ν∈U που συμπεριλαμβάνεται στο C είναι αυτή με τον μεγαλύτερο αριθμό γειτόνων στο U.  Στο υπόλοιπο σύνολο C, όσο το U δεν είναι κενό, η επόμενη κορυφή που μετακινείτε από το U στο C είναι αυτή με τον μεγαλύτερο αριθμό γειτόνων στο W. Εάν οι κορυφές έχουν τον ίδιο αριθμό γειτόνων, επιλέγεται η κορυφή με τον μικρότερο ρυθμό γειτόνων στον U.	[6]










ΑΝΑΦΟΡΕΣ
[1]https://repository.kallipos.gr/bitstream/11419/4015/1/chapter10Final.pdf
[2]https://en.wikipedia.org/wiki/Graph_coloring
[3]https://slideplayer.com/slide/8228542/
[4]https://repository.asu.edu/attachments/56043/content/Smith_asu_0010E_10043.pdf
[5] https://en.wikipedia.org/wiki/DSatur
[6]https://www.researchgate.net/publication/295834049_A_new_efficient_RLF-like_algorithm_for_the_vertex_coloring_problem




